---
title: Tudor ali Omega?
title_image: https://hodinkee.imgix.net/uploads/images/db230504-99fd-4b8f-a005-1ada07b9f4b8/20230511_Auctions_Christies_098.jpg?ixlib=rails-1.1.0&fm=jpg&q=55&auto=format&usm=12&fit=crop&ch=Width%2CDPR%2CSave-Data&alt=&ar=16%3A9&w=880
description: Zaradi njunih podobnih cenovnih pozicij, sta ti dve znamki podobno
  primerjani med sabo. V tem zapisu se bom (seveda) osredotočil na vintage nabor
  obeh; razloge, zakaj bi človek izbral eno, drugo ali obe.
author: A.M.
date: 2023-05-12T16:43:54.059Z
tags:
  - created
---
**Tudor ali Omega?**

Verjetno ste že uspeli sklepati, da je Omega eden izmed, če ne moj najljubši proizvajalec ur. Velik del tega je čustvena navezanost, ki jo čutim do teh ur, zaradi svoje Omege Constellation, ki je začela mojo “norost”, ko sem jo 9 let nazaj podedoval dedku. Ampak daleč od tega, da bi bil to edini razlog. Resnično verjamem, da Omege objektivno predstavljajo enega izmed največjih “value for money” nakupov v svetu vintage ur. Nikjer drugje ne moreš za tak dnar dobit tok velik ure. Pa sploh zato, ker se ne gre samo za neke sterilne tehnične aspekte mehanizmov, ampak tudi za ime. Gre se za designe in za nemalo brezčasnih silhuet, ki jih nudi Omegin repertoar. Gre se resnično za celoten paket. 

![Bolnica](https://hodinkee.imgix.net/uploads/images/db230504-99fd-4b8f-a005-1ada07b9f4b8/20230511_Auctions_Christies_098.jpg?ixlib=rails-1.1.0&fm=jpg&q=55&auto=format&usm=12&fit=crop&ch=Width%2CDPR%2CSave-Data&alt=&ar=16%3A9&w=880 "Bolnica od ure")

Zgodba je pri Tudorju podobna. Četudi so se cene v zadnjih letih podvojile, je Tudor še vedno atraktivno ime v rangu 1-7 tisoč evrov. Če govorimo o vintage Tudorjih, ne moremo mimo “podobnosti” z Rolexom (podobnost je zelo mila beseda). Kot sem že večkrat omenu, so Tudorji iz tega časa praktično Rolexi z ETA mehanizmi. Zato se tudi njihove cene spreminjajo precej sorazmerno ali pa vsaj vzporedno s cenami starejšega bratca. Jaz vidim največji value v Tudorjevih modelih, ki so nekaj več. To pomeni, da ne bi izbral najcenejšega Oysterdata, ampak bi izbral tega, ki ima solid yellow gold bezel. Ko bo opcija, bom na profil prinesel kakšnega še bolj odbitega. Tukaj vidim luknjo, ki jo lahko Tudor zasede. Vsak najmanjši “zabaven detajl” na Rolexu zahteva iracionalno velik premium v ceni, pri čemer so cene Tudorjev enotnejše.

Na kratko bi zaključil, da so vintage Omege za ljubitelje klasike. Kljub temu, da obstaja nešteto različnih konfiguracij številčnic, ohišja, hourmarkerjev in lunet, so to ure, ki jih lahko dobiš za osemnajsti, petdeseti ali sedemdeseti rojstni dan. Na tem trgu predstavljajo nepremagljivo vrednost.

Na drugi strani pa ti Tudor omogoča igranje in eksperimentiranje z malenkostmi, ki so v tem svetu še kako pomembne in znatne. 

Obe uri na sliki sta na prodaj, vsaka za svoj tip zbiratelja ;)